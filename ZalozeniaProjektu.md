# Wprowadzenie #
## Charakterystyka projektu ##
W dobie kryzysu finansowego Pacioli sp. z o. o. zetknęła się z problem terminowego ściągania płatności za wystawione faktury. Powodowało to zatory płatnicze firmy. Spółka powołała wtedy w ramach struktury organizacyjnej Dział Windykacji. Początkowym zadaniem był monitoring i windykacja własnych należności. Narzędziem wspomagającym obsługę działu były arkusze kalkulacyjne. Przestały jednak one spełniać swoją rolę wraz ze wzrostem ilości spraw, które obsługiwała firma. Dlatego została podjęta decyzja o zakupie nowego produktu, wspomagającego monitoring i windykację należności.
System będzie zintegrowany z istniejącym ERP. Jego zadaniem będzie ewidencja umów i spraw dotyczących windykacji, automatyzacja powtarzalnych czynności (wysyłka pism, maili, sms itd.), planowanie zadań i historia ich realizacji.
Celem firmy jest zwiększenie ściągalności należności o 60% a w następnych etapach system ma przynosić zyski związane z przyjmowaniem spraw od firm zewnętrznych.

### Monitoring należności ###
Monitoring należności prowadzony przez Pacioli sp. z o.o. polega na obsłudze należności, prowadzącej do terminowego realizowania płatności przez kontrahenta.
Umowa monitoringu należności obejmuje:
  * weryfikację poprawności wystawionych faktur VAT,
  * monitorowanie terminów płatności
  * wyjaśnianie sporów w przypadku kwestionowania przez odbiorcę faktur VAT
  * przypominanie kontrahentom o zbliżających się terminach zapłaty
  * nadzorowanie wpłat
Oferowana usługa pozwala obniżyć koszty obsługi wierzytelności z zachowaniem pozytywnych relacji handlowych.


### Polubowna windykacja wierzytelności ###

> W przypadku tego produktu, Pacioli sp. z o.o. podejmuje działania na podstawie udzielonego pełnomocnictwa, które ściśle określa zakres przedmiotowy i podmiotowy czynności polubownych. Celem działań jest spełnienie świadczenia przez dłużnika przy jednoczesnym utrzymaniu pozytywnych relacji handlowych.
Czynności podejmowane przez pracowników Pacioli sp. z o.o. oparte są o doświadczenie zdobyte w trakcie realizacji dotychczasowej działalności Spółki.
Polubowna windykacja wierzytelności proponowana przez Pacioli sp. z o.o. jest procesem wieloetapowym.
W jego zakres wchodzi m.in.:
- ocena ryzyka płatności i prognozowanie realizacji wpłat
- osobisty kontakt z dłużnikiem oraz prowadzenie negocjacji zmierzających do ustalenia terminu zapłaty należności
- zawieranie porozumień określających harmonogram spłat z opcją dodatkowego zabezpieczenia terminowej realizacji, w tym możliwość zawarcia ugód sądowych

### Sądowa windykacja wierzytelności ###

Pacioli sp. z o.o. posiada w swojej ofercie możliwość przeprowadzenia sądowej windykacji wierzytelności przy współpracy z własnym profesjonalnym pełnomocnikiem. Ten element oferty dotyczy wierzytelności, w których polubowna restrukturyzacja nie rokuje pozytywnego rezultatu.
Usługa realizowana jest dwuetapowo, na drodze postępowania sądowego oraz egzekucyjnego.
Postępowanie sądowe:
- przygotowanie i weryfikacja od strony formalno-prawnej dokumentów umożliwiających skierowanie sprawy na drogę postępowania sądowego
- prowadzenie nadzoru nad właściwym przebiegiem postępowania sądowego
- uzyskanie tytułu wykonawczego
Postępowanie egzekucyjne:
- sporządzenie i wysłanie wniosku egzekucyjnego
- wspomaganie działań komorniczych m. in. przez ustalenie składników majątkowych dłużnika
- prowadzenie nadzoru nad właściwym przebiegiem postępowania egzekucyjnego


# Wymagania #

Projektowany system zostanie podzielony na następujące podfunkcje:

  * Zarządzanie Kontrahentami
  * Moduł umowy
  * Moduł wierzytelności
  * Moduł zadań
  * Moduł płatności